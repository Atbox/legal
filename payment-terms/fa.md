اتباکس - قوانین پرداخت
======================

اتباکس یه سرویس رایگانه اما خدمات پرمیوم هم از روش پرداخت توسط کاربر و یا هدیه، به کاربر ارائه می‌کنه. در هر دو حالت، کاربر سرویس پرمیوم تعیین شده رو دریافت میکنه.

### ۱. محصول خریداری شده ###

محصول، همون پلن پرمیوم خریداری شده‌اس. سرویس‌های پرمیوم از داخل سایت و توسط یه کاربر عضو اتباکس خریداری میشن. ما تضمین می‌کنیم که بلافاصله بعد از پرداخت موفق، سرویس پرمیوم رو در اختیار کاربر قرار بدیم. غیر از این، تضمین می‌کنیم که سرویس خریداری شده دقیقا همون چیزی باشه که قبل از پرداخت به کاربر معرفی کردیم.

### ۲. پرداخت ###

اتباکس میتونه برای پرداخت از درگاه‌های واسطی استفاده کنه که سرویس پرداخت آنلاین ارائه میکنن. درگاه‌ها ممکنه سوابق پرداخت شما رو ذخیره کنن و اتباکس مسئولیتی درمورد اطلاعاتی که درگاه‌های واسط از شما دریافت میکنن، نداره. ما برای ارائه‌ی یک پرداخت امن، فقط از درگاه‌های مورد اعتماد و معتبر استفاده می‌کنیم اما اینکه از کدوم درگاه استفاده کنید یا نکنید، تصمیمش با شماست.

فرآیند پرداخت ممکنه برای همه‌ی کشورها در دسترس نباشه اما ما تلاشمون رو می‌کنیم که امکان پرداخت رو برای همه‌ی کشورها فراهم کنیم.

### ۳. امنیت ###

اطلاعات پرداخت شما رمزنگاری میشه و فقط از طریق پروتکل امن اس‌اس‌ال منتقل میشه.

### ۴. مشکلات پرداخت ###

ما سعی می‌کنیم اگه خطایی در پرداخت دیدیم، پیگیری و رفع کنیم

اتباکس از درگاه‌های واسط استفاده می‌کنه و در صورت بروز مشکل، باید با درگاه پرداختی که ازش استفاده کردید، تماس بگیرید.

* اگه پرداخت شما موفق بود و مبلغ از حسابتون کم نشده بود، لطفا دوباره امتحان کنید.
* اگه پرداخت شما موفق نبود اما مبلغ از حسابتون کم شده بود، لطفا ۴۸ ساعت صبر کنید تا ببینید مبلغ به حسابتون برمیگرده یا نه.

### ۵. بازگشت وجه ###

اتباکس تضمین میکنه که سرویس مورد نظر شما رو بعد از پرداخت ارائه کنه. درصورتی که مشکلات غیرقابل پیش‌بینی برای اتباکس پیش بیاد که برای بیشتر از ۷ روز در روند سرویس‌های پرمیوم اختلال ایجاد کنه، اتباکس تضمین می‌کنه که خسارت وارد شده رو جبران کنه و اعتبار حساب شما رو افزایش بده.

### ۶. مالیات ###

مبلغی که در سایت می‌بینید، شامل مالیات هم میشه و نیاز نیست مبلغی بیشتر از مبلغ نمایش‌داده‌شده پرداخت کنید.

### ۷. کاربر مسدود شده ###

اتباکس اجازه داره سروریس پرمیوم کاربر مسدود شده رو غیرفعال کنه. درصورت سرپیچی از قوانین و شرایط استفاده، سرویس پرمیوم کاربر مجرم (مثل کاربرهای مجرمی که سرویس رایگان دارن)، غیرفعال میشه تا زمانی که حساب کاربر به وضعیت عادی برگرده.

### ۸. اعتبارسنجی ###

ما کاربر حساب رو مالک حساب درنظر می‌گیریم. اگه شخص دیگه‌ای به حساب شما دسترسی داشته باشه و پرداخت انجام بده، ما نمی‌تونیم کمکی کنیم. همچنین اگه شخصی به حساب بانکی شما دسترسی داشته باشه و برای حساب اتباکس خودش پرداختی انجام بده، مسئولیتش با اتباکس نیست.
