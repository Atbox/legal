اتباکس - شرایط استفاده
======================

>میتونید این متن رو هم در [اتباکس](https://atbox.io/pages/tos) و هم در [گیت‌هاب](https://github.com/Atbox/legal/tree/master/terms-of-service) بخونید

اتباکس یه شبکه اجتماعیه و استفاده‌ی شما از سرویس اتباکس، به این معنیه که قوانینش رو قبول دارید، پس شاید بهتر باشه که یه بار قوانین و شرایط استفاده از سایت رو با دقت بخونید.

### شما مسئول محتوای خودتون هستید ###

هر کاربر مسئول محتوای خودشه، هر فایلی که در اتباکس اضافه میشه، هر محتوا و تک تک کلمه‌هایی که کاربرها منتشر می‌کنن، مسئولیتش با همون کاربره. اتباکس مسئولیت واقعی بودن یا اشتباه بودن اطلاعات کاربرها، مسئولیت سرقت ادبی، سو استفاده از نام، آثار و محصولات کاربرها رو به عهده نمی‌گیره و مسئولیت کامل محتوا، با کاربریه که اون محتوا رو منتشر کرده.

اگه هر کاربری خارج از محیط سایت، استفاده‌ی غیرمجازی از محتوای کاربرای دیگه انجام بده، مسئولیتش با اتباکس نیست. هر کاربر در اتباکس میتونه اطلاعاتش رو خصوصی و یا عمومی منتشر کنه و میتونه فقط به افراد خاصی اجازه‌ی دنبال کردن و دسترسی به اطلاعات بده، پس اگه اشخاصی که بهشون دسترسی داده باشید، از اطلاعاتتون سواستفاده کنن، باید از طریق همون شخص پیگیری کنید و به اتباکس مربوط نمیشه.

### اطلاعات شما محفوظه ###

اتباکس تحت هیچ شرایطی اطلاعات کاربرها رو در اختیار اشخاص حقیقی و حقوقی نمیذاره. هر کاربر در اتباکس و هر شخصی خارج از اتباکس، فقط به اطلاعات و محتوایی دسترسی دارن که صاحب اون اطلاعات و محتوا، اجازه‌ی دسترسی بهشون رو داده باشه، در غیر این صورت امکان دسترسی اطلاعات برای کاربرهای دیگه ممکن نیست. مثلا، کاربرایی که حریم شخصی رو خصوصی تنظیم کرده باشن، فقط کسایی که اون شخص رو دنبال میکنن به محتوا دسترسی دارن و هیچ شخص سومی (شامل شرکای تجاری، شرکت‌ها، مجریان تبلیغاتی) به محتوای خاص دسترسی نداره.

> تبصره: در موارد حقوقی، درخواست مراجع قضایی و دخالت قانون، اتباکس وظیفه داره که طبق قانون، اطلاعات شخص خاصی رو در اختیار مراجع قانونی بذاره.

لطفا [شرایط استفاده](https://github.com/Atbox/legal/tree/master/privacy-policy) رو بخونید تا بدونید ما دقیقا چطور از اطلاعات شما محافظت می‌کنیم.

### از محتوای غیرمجاز دوری کنید ###

اتباکس تابع قوانین کشور ایرانه و هر محتوایی که توسط کاربرها در اتباکس قرار می‌گیره، باید طبق قوانین ایران باشه. اگه هر بخشی از محتوای کاربرها با قوانین فضای مجازی کشور تناقض داشته باشه، اتباکس این اختیار رو داره تا به کاربر هشدار بده و کاربر موظفه اون محتوا رو تغییر بده یا حذف کنه به طوری که مشکل برطرف بشه. اتباکس این اختیار رو داره که در صورت اضافه شدن محتوای غیرقانونی توسط یه کاربر، بنا به تشخیص خودش، حساب اون شخص رو حتی بدون اطلاع قبلی مسدود کنه. در صورت مشاهده‌ی محتوای غیرقانونی، کاربر متخلف محسوب میشه و اتباکس اختیار داره که بعد از درخواست کاربر متخلف برای رفع تعلیق حساب، نسبت به حذف محتوای غیرقانونی اقدام کنه و حساب رو مجددا باز کنه یا اینکه حساب کاربر متخلف رو ببنده و دسترسی کاربر متخلف رو قطع کنه.

> انتشار محتوای غیرمجاز در اتباکس ممنوعه. هیچ تبصره‌ای وجود نداره و بدون هیچ استثنایی، با منتشر کننده‌ی محتوا برخورد میشه. به طور کلی، هر محتوایی که جزو مصادیق محتوای مجرمانه باشه یا در لیست زیر بهش اشاره شده باشه، غیرمجازه و نباید در اتباکس قرار بگیره. درصورت تخلف، اتباکس میتونه با کاربر برخورد کنه.


* مواردی که در اتباکس غیرمجاز شناخته میشن:
  * هر نوع توهین و تمسخر اشخاص حقیقی و حقوقی، نژادها، قومیت ها و مردم دیگر کشورها
  * شوخی یا توهین به شخصیت های فرهنگی، سیاسی، نهادها
  * متن یا تصاویر حساسیت برانگیز و یا لینک به سایت‌هایی که این نوع محتوا رو دارن
  * متن و محتوای مربوط به مسائل جنسی یا اشاره مستقیم یا غیرمستقیم به این نوع محتوا
  * آموزش یا ترویج اعمال خلاف قانون مثل قاچاق، مواد مخدر، سرقت، تجاوز، کلاه‌برداری و... 
  * جعل هویت: استفاده از نام، هویت و تصویر افراد دیگر به نام خود
  * انتشار محتوا یا تصاویر خصوصی دیگران
  * کپی یا انتشار محتوای متعلق به دیگران، به نام خودتان
  * انتشار اطلاعات دیگران در سایت
  * ارسال تبلیغات به کاربران
  * ایجاد مزاحمت برای کاربران
  * تخریب شخصیت دیگران
  * سو استفاده نرم افزاری و نقض کپی رایت
  * هر نوع محتوای مرتبط با هک، فیشینگ، کرک، سرقت اطلاعات
  * هر نوع محتوای مرتبط با اسپم، ارسال ایمیل انبوه یا پیامک انبوه
  * اسپم کردن، استفاده‌ی بیش از حد از کلمات خاص یا انتشار محتوای تکراری
  * هر مورد دیگه‌ای که باعث لطمه زدن به منافع اتباکس بشه حتی اگه تو این لیست نباشه

### از اتباکس درست استفاده کنید ###

سواستفاده از منابع سایت ممنوعه. اگه اتباکس تشخیص بده که کاربری با آپلود فایل، ارسال درخواست های غیرعادی به سرویس‌دهنده یا هر کار دیگه ای سعی میکنه به سایت لطمه بزنه، اتباکس میتونه باهاش برخورد کنه. اگه کاربری از امکانات سایت استفاده‌ی نامتعارف انجام بده، اتباکس حق داره به اون کاربر هشدار بده یا نسبت به حذف اطلاعات غیرمتعارف اقدام کنه یا حساب کاربر رو معلق کنه.

کاربرایی که تخلف کنن و حسابشون مسدود بشه، میتونن با اتباکس تماس بگیرن و پیگیری‌های مربوطه رو انجام بدن تا درصورت امکان، مشکل رفع بشه و حسابشون دوباره فعال بشه.

### سرویس‌ها همیشه در دسترس خواهند بود ###

همه‌ی سرویس‌هایی که اتباکس ارائه میکنه، همیشه در دسترس هستند. در ازای سرویس‌های رایگان هرگز پولی دریافت نخواهد شد و سرویس‌های رایگان همیشه رایگان خواهند بود.

درصورت بروز مشکلات فنی، امکان قطع سرویسدهی برای مدت کوتاهی وجود داره اما پس از رفع مشکل، سرویس‌ها مجددا در دسترس قرار میگیرن.

### قوانین پرداخت ###

لطفا [قوانین پرداخت](https://github.com/Atbox/legal/tree/master/payment-terms) رو بخونید
